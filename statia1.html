<!DOCTYPE html>
<html>
<head>
	<title>EverythingAboutArt</title>

<style type="text/css">
	
.head{color:#1e824c;}
a {color:#d91e18;}
}




</style>




</head>


<body>
<hr>
<h3 class="head">მენიუ</h3>
	<hr>
	<nav>
			<ul>
				<li><a href="index.html">მთავარი</a></li>
				<li> <a href="chemshesaxeb.html">ჩემ შესახებ</a></li>
				<li><a href="contact.html">კონტაქტი</a></li>
			</ul>
			</nav>
			<hr>

			 <h3 class="head">ტყეების იდეა მსოფლიო სახელოვნებო ისტორიაში</h3>
			 <img src="images/fo.jpg">
 <p>ტყეები ჯერ კიდევ პრეისტორიულ ხანაში ახდენდა ადამიანებზე გავლენას. ადამიანებს იქ ყოველთვის რაღაც შეუცნობელი, მომაჯადოებელი, საშიში ეგულებოდათ. მათ სჯეროდათ, რომ იქ სულები, ღმერთები, ალქაჯები ცხოვრობდნენ. გილგამეშის ეპოსში გმირები სწორედ ტყეში მიდიოდნენ, რათა დაემარცხებინათ დემონები და დაემტკიცებინათ საკუთარი სიძლიერე. ფოლკლორულ ნაამბობებსა და ზღაპრებშიც ტყე თითქმის ყოველთვის არის ისეთი ადგილი, რომელიც აუცილებლად უნდა გადალახოს მთავარმა გმირმა. “მძინარე მზეთუნახავში” პრინცმა უნდა გაიაროს ტყე საყვარელი ქალის გადასარჩენად. ფიფქია სასიკვდილოდ ტყეში მიჰყავთ და ღამე იქ დარჩენილს ჰალუცინაციები ეწყება, ჰგონია, რომ იქ მყოფი ხეები ცოცხლდებიან და ყველაფერი მას უთვალთვალებს. წითელქუდაც ნათელი მაგალითია ძველი წარმოდგენების ტყის შესახებ. მას აქვს არჩევანი დაუჯეროს მგელს თუ არა, ის ასე ვთქვათ ცდუნების მსხვერპლი ხდება, წავიდეს მოკლე გზით. ტყე და მგელი ახერხებს მისი გზის არევას და დაბნევას. თუმცა, ტყე არ არის მარტო ადგილი, რომელშიც ბოროტი არსებები ცხოვრობენ. ის არის ერთგვარი ლაბირინთი, რომელშიც ადამიანები საკუთარ თავს, სწორ გზას ჰკარგავენ. დანტე უსიერ ტყეში იკარგება, გზა ერევა, მეტაფორულად, შეიძლება ითქვას, საკუთარ მორალს ჰკარგავს და ისე ადგება ჯოჯოხეთის კარიბჭეს. თითქოს ტყე ადამიანის ცხოვრების გამოუვალობაა და სწორედ ამიტომ ვერ აღწევს დანტეც, ანუ ტყე, როგორც ცოდვათა გარშემომყოფობა, სადაც იკარგები, და ბოლოს ჯოჯოხეთს გადიხარ, რათა თავიდან დაიბადო. სწორედ დანტეს გავლენით დაარქვა უსიერი ტყე აკუტაგავამ თავის ერთ-ერთ მოთხრობას, რომელშიც ტყეში მისტიკური დანაშაული ხდება და ჭეშმარიტებაც . კუროსავას ფილმში “რაშომონი” ძალიან კარგად აქვს ასახული ეს მოთხრობა, ტყე რომლშიც მოქმედება მიმდინარეობს არის უკაცრიელი, ავისმომასწავებელი, მისიტკური, რაც მაყურებელს უფრო მეტად შეაგრძნობინებს ამ ამბის მისტიკურობას. ნიცშე ამბობს, რომ ყველაზე დიდი შიში, შეუცნობელისადმი შიშია. კონრარდის “წყვდიადის გულშიც”, როცა ტყეში შედიან, სწორედ ეს შიში იბუდებს მათში. ხვდებიან, რომ ისინი არიან დედამიწის საწყისში, რომელშიც ცივილიზაციას არ შეუღწევია. ჩარლზ მარლო იაზრებს რომ მის გულშიც სწორედ ისეთივე სიველურე, უკაცრიელობაა, როგორც ამ ცივილიზაციისგან მოშორებულ ადგილას. “The Emperor Jones”-ში ბრუტუს ჯონსი ციხიდან გამოიქცევა და პატარა კარიბის კუნძულზე თავს იმპერატორად მოაჩვენებს, მას შემდეგ რაც საზოგადოებას ეჭვები უჩნდება მისი რეალური ვინაობის შესახებ ის ჯუნგლებში გაიქცევა და უკან დასაბრუნებელ გზას ვეღარ იპოვის. სწორედ ეს უცნაური და შემზარავი ადგილი გახდება ამსახველი მისი ნაწამები გონების და ნელ-ნელა გააგიჟებს მას. ტყეები არა მარტო ტერორის და შიშის სიმბოლოა მსოფლიო ლიტერატურაში, არამედ მაგიური ადგილისაც. ამის კარგი მაგალითია შექსპირის პიესებიც. მაგალითად, მაკბეტი ტყეში ხვდება სამ ქალ ჯადოქარს, რათა წინასწარმეტყველება მოისმინოს (თუ სწორად მახსოვს), “ზაფხულის ღამის სიზმარში” ობერონი აჯადოვებს ადამიანებს, დემეტრიოს ელენას აყვარებს, ჰერმიას დემეტრიოსს და ა.შ. 
<br>
მოჯადოებული ტყეები არც თანამედროვე ლიტერატურაში კარგავს ხიბლს. ტოლკინის ბეჭდების მბრძანებელში ვხვდებით ისეთ ტყეებს როგორებიცაა-Mirkwood, Old forest, Fangorn forest, რომლებშიც მოგზაურბას ყოველთვის უფრთხიან წიგნის პერსონაჟები, რადგან არავინ იცის იქ რა გადახდებათ თავს. ჯოან როულინგის ჰარი პოტერშიც, ჰოგვარტსთან ახლოს მდებარე ტყეში შესვლა აკრძალულია, რადგან მასში გარდა არა საფრთხის შემცველი ჯადოსნური არსებებისა ( მარტორქა, კენტავები) ბევრი საშიში ბინადარიცააა. ანიმე “To the forest of firefly lights”-ში გოგონა ტყეში სულს ხვდება, რომელთან ერთადაც შემდეგ ყოველ ზაფხულს ატარებს.
თუ ზოგადად ფილმოგრაფიაზე გადავალთ აქაც ბევრ საინეტერესო ნამუშევარს ვნახავთ. Robert Eggers-ის ფილმში “The witch” ნაჩვენებია 1630 წელი. ინგლისელი ქრისტიანული ოჯახი ცივილიზაციას გამოეყოფა და ცხოვრებას იწყებს განცალკევებულ ადგილას, ტყის პირდაპირ, რომელში მყოფი ეშმაკიც იტაცებს მათ შვილს და საბოლოოდ მთლიან ოჯახს ჭკუიდან შლის და ანადგურებს.  საინტერესო სიუჟეტი აქვს ფილმ “The Forest”-საც. ფილმის მოქმედება ვითარდება ლეგენდარულ ტყეში აოკიგაჰარაში, რომელშიც ადამიანები თავის მოსაკლავად მიდიან. სარა მიუხედავად იმისა, რომ ტყეში შესვლა არ შეიძლება, მიდის საკუთარი დის მოსაძებნად, რომელიც დაიკარგა. ტყეში კი იმ ადამიანების სულებთან უწევს გამკლავება, რომლებმაც იქ თავი მოიკლეს. ზოგადად თანამედროვე ფილმოგრაფიაში ტყეები შიშის შესაქმმნელად და ტერორის განცდის დასაუფლებლად ხშირად გამოიყენება. ძალიან ბევრი საშინელებათა ფილმი ტყეში გზის აბნევით, შემდეგ კი საკუთარ შიშებთან,სულებთან ან სერიულ მკვლელებთან ბრძოლით გრძელდება. თანამედროვე ფიფქიაში -”Snow white and the huntsman”, ტყეს შეუძლია შენი შიშები წაიკითხოსს და ის შენს წინააღმდეგ გამოიყენოს. 
<br>
ტყეები, როგორც ამოუცნობი,ჯადოსნური, საშიში, საფრთხის შემცველი,გზის ამბნევი განვიხილეთ, მაგრამ არანაკლებ საინტერესოა ტყის, როგორც თავისუფლების, თავშესაფრის იდეა. რობინ ჰუდი და მისი ბანდა შერვუდის ტყეში იმალებოდა, ის იყო მათი თავშესაფარი და თავისუფლების მომტანი ადგილი. შექსპირის “As you like it”-შიც ტყე არის ჩვეულებრივი ადგილი, სადაც შეუძლიათ ადამიანებს იცხოვრონ. როზალინდა თავის ბიძაშვილთან, სელიასთან ერთად გაიქცევა ტყეში და იქ იპოვის მშვიდობასა და თავისუფლებას. ჰენრი დევიდ თოროს “უოლდენი ანუ ტყეში ცხოვრებაც” ტყეში გახიზვნას, იქ ცხოვრებას, საკუთარ თავთან ჩაღრმავებას ასახავს. ტყე არის ის ადგილი, სადაც შეგიძლია იფიქრო, საკუთარი თავი, სურვილები შეიმეცნო და მოიპოვო ის თავისუფლება, რომელსაც ცივილიზაციაში კარგავ. ტრიოლეს “ვარდები ნისიადში” მარტინა თავისი ოჯახის და ყოფის დასავიწყებლად ტყეში მიდიოდა, ბალახზე ფეხშიშველი დადიოდა და ხის ქვეშ იძინებდა. მისთვის ხეებთან ყოფნა ბევრად უფრო დიდი ბედნიერება იყო, ვიდრე საკუთარ ოჯახში. სუზან კოლინზის “შიმშილის თამაშებშიც” ქეთრინ ევერდინიც საკუთარი რეალობისგან გასაქცევად ტყეში სანადიროდ მიდის. ტონი მორისონის “Beloved”-ში პლანტაციიდან გამოქცევის შემდეგ მას მასავით გამოქცეული თეთრკანიანი მოახლე პოულობს, უვლის და შვილის გაჩენაშიც ეხმარება. ესაა ნათელი მაგალითი იმისა, თუ როგორ შეიძლება ტყე გახდეს სახლი მათთვის, რომლებიც გამოექცნენ ბრუტალურ სისტემას და იპოვეს თავისუფლება. რადგან სისტემისგან გაქცევა ვახსენეთ, არ შემიძლია არ გავიხსენო ფრანგი ავტორის რომენ გარის “ევროპული აღზრდა”, რომელშიც ნაცისტებისგან გასაქცევად ექიმმა ტვარდოვსკიმ თავის თოთხმეტი წლის შვილს, იანეკს ტყეში სამალავი მოუწყო. თვითონ ექიმი ცოლის გერმანელებისგან დახსნის მცდელობის დროს გარდაიცვალა და იანეკი პარტიზანულ რაზმს შეუერთდა. პარტიზანებს, რომლებიც გამოიქცნენ საკუთარი საცხოვრებელი სახლებიდან და ტყეს შეაფარეს თავი, რათა ებრძოლათ თავისუფლებისთვის. სწორედ აქ ყალიბდა პიროვნებად იანეკიც და აქ იწყება მისი ეგზისტენციალური მოგზაურობა. ტყეში გახიზნული პარტიზანები გვხვდებიან გილერმო დე ტოროს ფილმშიც “ფავნის ლაბირინთი”, რომელიც მეორე მსოფლიო ომის პერიოდს აღწერს და გვანახებს, როგორ იბრძვიან გახიზნული ადამიანები თავისუფლებისა და გენერლის დამარცხებისთვის. ლანთიმოსის “ლობსტერში” მთავარი პერსონაჟი ტყეში გარბის, რათა თავი დააღწიოს დიქტატოროულ სისტემას, რომელიც აიძულებს, რომ აუცილებლად იპოვოს მეორე ნახევარი. წინააღმდეგ შემთხვევაში კი ისინი მას ცხოველად გადააქცევენ. ის ტყეში პოულობს სხვა გაქცეულ ადამიანებსაც, რომლებიც იმალებიან იქ. სამწუხაროდ, აქ ტყე მთლად თავისუფლების სიმბოლოს არ წარმოადგენს, რადგან აქაც დიქტატურაა, რომელიც კრძალავს საერთოდ ვინმეს შეყვარებას. 
<br>
   საბოლოოდ, ამ თემით მინდოდა ხაზი გამესვა ტყეების მნიშვნელობისთვის მსოფლიო სახელოვნებო ისტორიაში. ის არის როგორც ტეტორის, შიშის, მისტიკის, მაგიურობის სიმბოლო, ასევე უსაფრთხოების, თავშესაფარის, თავისუფლების. მას ასე ვთქვათ გაორებული სიმბოლური დატვირთვა აქვს ხელოვნებაში. წარმოუდგენელია სივრცეებზე საუბრი ტყეების როლის არ ხსენების გარეშე. ეს ერთ-ერთი უდიდესი, საინტერესო და მისტიკური თემაა ლიტერატურაში, მხატვრობაში, კინოსა და სხვა ხელოვნების დარგებში. 


</p>
</body>
</html>